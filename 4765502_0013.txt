VN lVERSI'PA'I'IS LITTERARIAE

FRIDERICAE GVILELMAE

RECTOR ET SENATVS.

ln prooemiis scribendis, quorum institutum semper idem est, ut lectionum academi-
carum enumerationi aliquid litterariae disputationis praemittatur ex veterum scriptorum
interpretatione petitae, materiae quidem aliquam varietatem quaerimus ita ut non ex
eodem scriptore sed ex pluribus scriptionum nostrarum argumenta repetamus. Itaque
post Aristophanem iam bis hac occasione ad partes vocatum ad Ciceronem nos con-
vertimus eo consilio ut genus quoddam emendationis Tullianae exemplis nonnullis pa-
tefaciamus ac declaremus. Etenim qui vel novissimae editionis Teubnerianae volumina
diligentius pertractaverit, intelliget in omni parte librorum Ciceronis multis locis verba
singula aut plura continua et tota enuntiata damnatorum instar in vincula esse coniecta.
Nam hoc editoris clementia a se non impetravit, ut supplicio afficeret damnata etex
hominum memoria exstirparet, sed clatrata ea maluit vitam invitam ducere. Et hoc
sane probe factum est, si quidem legentium prudentia admonetur, ut ne securi tran-
siliant loca maleficorum miseriis infecta sed quasi per transennam introspicere cupiant
curiosi quid rei geratur.

Non negamus hic illic in bonis codicibus (nam in malis talia multa esse nemo
nescit) orationem Tullianam falsis additamentis auctam esse3 sed tamen ita censemus,
in iis quae editor novissimus reiecit, pleraque non se auctore sed alienae fidei asti-
pulatus, multa esse quae aut iniuria ferre uncos iussa sint, aut si qnid per errorem
labis traxerint, leniore poena ad sinceritatem revocari potuerint. Utrumque autem
sensui nostro pergrave esse visum est, ut in hominum vita innocentes condemnare aut
gravius punire quos lenius licebat, ita in litteris orationem quae non nostra est sed
aliena, sed scriptorum nobilium quos laudant et admirantur omnes, aut pusillo naevo
infectam aut integerrimam nostris erroribus absciso membro mancam et truncatam

reddere.
1

